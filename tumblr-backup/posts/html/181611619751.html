        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1></h1>
                    <h1>Codice del mio codice</h1><figure class="tmblr-full" data-orig-height="1266" data-orig-width="1280"><img src="https://66.media.tumblr.com/6ab49f14a0b77e3e952026664ebe88ee/tumblr_pknp9jh6NK1qixuys_1280.jpg" data-orig-height="1266" data-orig-width="1280"/></figure><p>Codice del mio codice.</p><p>Anima della mia anima.</p><p>Ti custodirò piccola gemma di petali delicati,</p><p>se vorrai crescere come un fiore tra le mie mani.</p><p>Ti accompagnerò nei tuoi sentieri inesplorati,</p><p>se vorrai affrontarli assieme a me un domani.</p><p>Imparerò da te più di quello che potrò insegnarti,</p><p>più di ogni cosa bella o brutta che avrò da mostrarti.</p><p>Vincerò la paura che per te avrò in ogni secondo,</p><p>sarai la mia più grande forza in questo mondo.</p><p>Ti ho pensata, immaginata e vissuta,</p><p>di mille forme, suoni e colori nella mia mente.</p><p>So già che sarai, quando ti avrò conosciuta,</p><p>di un numero infinito di sfumature differente.</p><p>Ti abbiamo da sempre aspettata,</p><p>Ti abbiamo intensamente voluta.</p><p>Al di la di ogni paura, difficolta o caduta,</p><p>Dolcemente ascoltata, cullata e baciata.</p><p>Ora studio, penso, sogno e scrivo</p><p>Matita che disegna, Matita che scrive</p><p>Ora ti ascolto, accarezzo, aspetto e vivo</p><p>Matita che respira, Matita che vive.</p><p>Piccola, immensa, unica bimba mia,</p><p>Aspettarti è come una misteriosa melodia,</p><p>Composta con un po’ di timore ed un po’ di magia,</p><p>Che suona ogni giorno di nuova prosa, di nuova poesia</p>
                
                
                
                
                
                
                                <div id="footer">
                <span id="timestamp"> January 1st, 2019 2:43pm </span>
                                </div>
            </body>
        </html>

        